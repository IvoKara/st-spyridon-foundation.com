---
title: 'Идеята за построяването на храма'
description: 'Или как се стигна до зараждането на идеята'
image: https://private-user-images.githubusercontent.com/15654846/346773051-f31f2007-4d3d-4fae-b19d-095655343a8f.png?jwt=eyJhbGciOiJIUzI1NiIsInR5cCI6IkpXVCJ9.eyJpc3MiOiJnaXRodWIuY29tIiwiYXVkIjoicmF3LmdpdGh1YnVzZXJjb250ZW50LmNvbSIsImtleSI6ImtleTUiLCJleHAiOjE3MjA0OTExMzgsIm5iZiI6MTcyMDQ5MDgzOCwicGF0aCI6Ii8xNTY1NDg0Ni8zNDY3NzMwNTEtZjMxZjIwMDctNGQzZC00ZmFlLWIxOWQtMDk1NjU1MzQzYThmLnBuZz9YLUFtei1BbGdvcml0aG09QVdTNC1ITUFDLVNIQTI1NiZYLUFtei1DcmVkZW50aWFsPUFLSUFWQ09EWUxTQTUzUFFLNFpBJTJGMjAyNDA3MDklMkZ1cy1lYXN0LTElMkZzMyUyRmF3czRfcmVxdWVzdCZYLUFtei1EYXRlPTIwMjQwNzA5VDAyMDcxOFomWC1BbXotRXhwaXJlcz0zMDAmWC1BbXotU2lnbmF0dXJlPWNhNmJlNjQzMjc0OWMyYjNmYWFlZDJkZDE1MWNhNWM3M2ZmNTA1NjRlMzRiMGY0ZDk4MjI0ZDYxOTA5MjNlOTgmWC1BbXotU2lnbmVkSGVhZGVycz1ob3N0JmFjdG9yX2lkPTAma2V5X2lkPTAmcmVwb19pZD0wIn0.BgqxwCFB_zFbxKvOWX7MNm4jW2abUBJ12g-MkCNYVRw
---

Преди повече от 10 години на входа на църква “св. Николай Чудотворец” (още назовавана като Pуската църква) срещнах две момичета, незнаещи какво да правят. Покани ги да влязат и да се помолят за каквото им е необходимо.

След много години се срещнахме в ж.к. “Студентски град”. Те много се зарадваха и споделиха, че онова, за което са се помолили, се е случило. Още казаха: "Ех, защо няма храм Студентски град!”. Многократно през годините чувах този израз, но за съжаление, нито държавата ни, нито Св. Синод не предприеха никакви действия по въпроса.

Едно момиче, с арабски произход, повярва в Христа и прие св.Тайнство Кръщение с моя помощ, поради честите ни разговори на тази тема.

Моята фамилия е Попов - от свещенически род, дълбоко вярващ, с много силна молитва, чрез която помагам, какти имам и дар да лекувам с ръцете си. Преписвам Библията вече 35 години, молейки се всеки ден: познавам Светото Писание почти наизуст и от него черпя отговори за всичко в нашият земен път!

Контактувайки с много хора , намирам от тяхна страна подкрепата за идеята.

Идеята, свързана с храма не спира само и единствено до неговото построяване:<br>
най-важното и забележително нещо, което с най-огромно желание бих искал да се осъществи и се моля да се случи, е всичко в храма да бъде безплатно за всички вярващи миряни - свещи, Тайнствата, закупени имена за литургиии, петохлебие, молитви и прочие! Като всички необходими средства, които да покриват тези разходи, да прииждат от фондацията (която аз и група вярващи създадохме) чрез собствен бизнес (може и повече от един), както и дарения под всякаква форма!

Това е безпрецедентен случай в църковната история!

Учредената фондация носи името на един от великите Божии угодници - “Свети Спиридон Тримитунтски Чудотворец”, чиито мощи имат съвършено уникални свойства: тялото му е с температура 36,6 градуса като на жив човек, костите и ноктите му растат, а пантофките, с който е обут, се изностват, защото постоянно ходи по света, за да помага на хората и да им прави добрини! От 2014г. насам в старинния храм “Света Петка” се помества пантофка на св. Спиридон, осветена на мощите му, достъпна за вярващите за поклонение.

Също много важно е и духовното образование, което тотално липсва в съвременното ежедневие и за малки, и за големи, а е толкова необходимо. Затова като част от дейността на фондацията се включва и осъществяването на духовно образование чрез неделни училища и занимания или всеки възможен ден от седмицата, като ще се има предвид и възможността за провеждането на занятията и в онлайн среда. Може да се осъществи и по-смелата идея за духовна телевизия, която да образова и чрез описване житията на светиите, Божиите заповеди и повеления, в търсене на “Царството Божие и Неговата правда”, като всичко това да учи на най-важното: любовта към ближния.
Друго начинание паралелно и заедно с духовното образование, е провеждането на легери за деца, което ще е в помощ както за тяхното физическо оцеляване, но най-вече за духовното им израстване.Тази идея се породи от безбройните спомени от моето детство, прекарани в Белоградчик, едно магнетично място, осеяно с неповторими гористи месности и скални образувания, където съм имал щастието да бъда роден. За жалост много от детските игри и занимания, които аз съм изживял, са дълбоко забравени, при наличието на мобилни и всякакви устройства, които пленяват децата, но аз съм убеден, че дори една елементарна игра като стрелба с фунийки, би грабнала интереса на децата, като им се поднесе и представи по правилния начин.

Като вероятно местоположение на храма е замислено да бъде в Студентският парк в ж.к.Студентски град и по-конкретно: площта, около долът в югоизточния край на парка (замислен първоначално като свързващ канал при управлението на Тодор Живков), точно до 8-ми блок на Техническия университет - София, с огромното желание и молба тази площ да бъде дадена на концесия или чрез преотстъпване на право на строеж.

![Изглед отгоре](https://private-user-images.githubusercontent.com/15654846/346773043-08b254d4-dc22-4aa3-a7f6-d9525d571677.png?jwt=eyJhbGciOiJIUzI1NiIsInR5cCI6IkpXVCJ9.eyJpc3MiOiJnaXRodWIuY29tIiwiYXVkIjoicmF3LmdpdGh1YnVzZXJjb250ZW50LmNvbSIsImtleSI6ImtleTUiLCJleHAiOjE3MjA0OTExMzgsIm5iZiI6MTcyMDQ5MDgzOCwicGF0aCI6Ii8xNTY1NDg0Ni8zNDY3NzMwNDMtMDhiMjU0ZDQtZGMyMi00YWEzLWE3ZjYtZDk1MjVkNTcxNjc3LnBuZz9YLUFtei1BbGdvcml0aG09QVdTNC1ITUFDLVNIQTI1NiZYLUFtei1DcmVkZW50aWFsPUFLSUFWQ09EWUxTQTUzUFFLNFpBJTJGMjAyNDA3MDklMkZ1cy1lYXN0LTElMkZzMyUyRmF3czRfcmVxdWVzdCZYLUFtei1EYXRlPTIwMjQwNzA5VDAyMDcxOFomWC1BbXotRXhwaXJlcz0zMDAmWC1BbXotU2lnbmF0dXJlPTEyM2NhZmI2MmZmYmVhMzAwOTU1M2JlYmFjZmEwZjdhYTg3MGUyZmM5NzFlZTJlMDM0MjA4ZmIzYjQ4NTBiZjcmWC1BbXotU2lnbmVkSGVhZGVycz1ob3N0JmFjdG9yX2lkPTAma2V5X2lkPTAmcmVwb19pZD0wIn0.Evx9TZG3TAiO5TGr_Cpxde5ib-l_L-wuTF6tOC7IuyY){.rounded-img.mt-12}
![Изглед от по-малък ъгъл](https://private-user-images.githubusercontent.com/15654846/346773051-f31f2007-4d3d-4fae-b19d-095655343a8f.png?jwt=eyJhbGciOiJIUzI1NiIsInR5cCI6IkpXVCJ9.eyJpc3MiOiJnaXRodWIuY29tIiwiYXVkIjoicmF3LmdpdGh1YnVzZXJjb250ZW50LmNvbSIsImtleSI6ImtleTUiLCJleHAiOjE3MjA0OTExMzgsIm5iZiI6MTcyMDQ5MDgzOCwicGF0aCI6Ii8xNTY1NDg0Ni8zNDY3NzMwNTEtZjMxZjIwMDctNGQzZC00ZmFlLWIxOWQtMDk1NjU1MzQzYThmLnBuZz9YLUFtei1BbGdvcml0aG09QVdTNC1ITUFDLVNIQTI1NiZYLUFtei1DcmVkZW50aWFsPUFLSUFWQ09EWUxTQTUzUFFLNFpBJTJGMjAyNDA3MDklMkZ1cy1lYXN0LTElMkZzMyUyRmF3czRfcmVxdWVzdCZYLUFtei1EYXRlPTIwMjQwNzA5VDAyMDcxOFomWC1BbXotRXhwaXJlcz0zMDAmWC1BbXotU2lnbmF0dXJlPWNhNmJlNjQzMjc0OWMyYjNmYWFlZDJkZDE1MWNhNWM3M2ZmNTA1NjRlMzRiMGY0ZDk4MjI0ZDYxOTA5MjNlOTgmWC1BbXotU2lnbmVkSGVhZGVycz1ob3N0JmFjdG9yX2lkPTAma2V5X2lkPTAmcmVwb19pZD0wIn0.BgqxwCFB_zFbxKvOWX7MNm4jW2abUBJ12g-MkCNYVRw){.rounded-img.mt-12}
